---
title: "Il mondo che i Normanni trovarono"
date: 2021-09-01T17:17:46+04:00
draft: false
noshowdate: true
noshowpager: true
---

*di Masud Ahmed, Fathia Balgahoom, Kenneth Gutierrez e Jonathan Hoffman*

L'Italia Meridionale, nei secoli precedenti all'invasione normanna, era
un luogo polarizzante. In tutto il Mezzogiorno abitavano diverse
comunità con identità distinte. Daremo un'occhiata più da vicino a tre
tra le più importanti comunità dell'Italia Meridionale nel periodo
precedente alla conquista normanna della regione. Si tratta dei
Longobardi, dei Bizantini e dei Musulmani, i quali giocarono un ruolo
fondamentale nel plasmare il sud Italia, che i normanni avrebbero invaso
ed unificato.

Osserveremo l'Italia Meridionale e la sua natura autonoma dal VI secolo
al momento in cui i Normanni imposero la loro autorità sulla regione
alla fine dell'XI secolo. Molti credevano che questa regione fosse
sottosviluppata e non sfruttata, cosa in realtà non vera. Nel Meridione,
dopo l'invasione dei Longobardi, il potere sarebbe stato diviso in aree
appartenenti ai Bizantini e ai Longobardi del sud. La conquista
musulmana della Sicilia nel IX secolo avrebbe avuto un grande impatto
simile a quello che ebbero Bizantini e Longobardi nel plasmare l'Italia
che i Normanni sarebbero andati a conquistare. [^1]

## Longobardi e Sicilia meridionale

I Longobardi furono un popolo germanico che si stanziò in Italia
meridionale dal VI secolo. La loro invasione della regione iniziò nel
568 e in alcuni decenni crearono un regno forte nei territori a nord del
fiume Po, in Toscana, e nei due ducati di Spoleto e Benevento. Il
maggiore rivale dei Longobardi in Italia meridionale al tempo della loro
invasione erano i Bizantini, che avevano già investito molto nella
regione. Si sarebbero susseguite alcune tensioni tra le due regioni
autonome ma dal 680 l'Impero Bizantino concluse un trattato con i
Longobardi, che sembra aver comportato un riconoscimento formale della
loro presenza nella regione. Nel corso dell'VIII e del IX secolo i
Longobardi si sarebbero concentrati sul mantenere il controllo del
territorio del sud Italia. Conflitti interni avrebbero rappresentato una
minaccia al loro potere e si verificò una guerra civile tra fazioni nel
IX secolo, a Benevento e Salerno. Il conflitto avrebbe continuato a
modellare l'Italia meridionale in quanto aveva un legame diretto con
l'incremento del numero di Musulmani nella regione durante il IX secolo.
Entrambe le parti impiegarono mercenari arabi e li assunsero per
combattere durante la guerra civile. Si diffuse la voce del loro lavoro
nel sud Italia a causa del conflitto e ne conseguì un aumento della
popolazione araba. Questa fu una delle più importanti conseguenze delle
aperte ostilità.

Luigi II, re d'Italia e Imperatore del Sacro Romano Impero, si interessò
molto al conflitto a causa della sua attrazione per i mercenari arabi.
Molto probabilmente, altrimenti, non avrebbe mai prestato attenzione a
questo conflitto. Nell'anno 849 Luigi contribuì a porre fine al
conflitto dividendo il ducato longobardo in due parti, stabilendo un
certo grado di stabilità.[^2] La fine del conflitto fece arrestare la
domanda di mercenari arabi.

La fine della guerra civile procurò un futuro migliore alla regione. I
Bizantini avevano perso interesse per l'italia meridionale e le due
fazioni precedentemente in guerra furono soddisfatte. Per un breve
periodo di tempo, i Longobardi avevano apparentemente il controllo della
maggior parte del sud Italia. Sfortunatamente per i Longobardi di
Benevento, tuttavia, i Bizantini avevano riscoperto il loro interesse
per i territori una volta controllati in Italia meridionale. Tra la fine
del IX secolo e l'inizio del X, si susseguirono dei conflitti e i
Longobardi iniziarono a cedere territorio ai Bizantini.

Dagli inizi del X secolo, Benevento sarebbe diventata Capua-Benevento e
avrebbe agito come singola entità. La neonata unità di Capua-Benevento
ebbe difficoltà a resistere ai Bizantini. Salerno, dall'altro lato,
sembrò trarre beneficio dal conflitto. Come nel caso dei Bizantini, con
le loro campagne per riconquistare i loro antichi territori a
Capua-Benevento, Salerno fiorì. Risulta interessante notare che sia
Salerno che Capua-Benevento riuscirono a mantenere stabili governi
durante questo periodo, anche se molte elezioni furono truccate per
garantire che i Longobardi mantenessero il potere.

Dal VI secolo fino all'inizio dell'XI secolo i Longobardi esercitarono
un potere significativo nel Meridione ed influenzarono fortemente la
regione che i Normanni su cui i Normanni avrebbero, alla fine, preso il
sopravvento. Salerno era una città ben legata alle strutture
tradizionali e rimase una città prospera come feudo dell'Italia
meridionale con l'Imperatore Ottone I. I Longobardi avevano il loro
sistema di leggi; infatti, il Sud Italia vantava uno dei più evoluti
sistemi legali - oltre al diritto romano. Infine, le terre governate dai
Longobardi erano politicamente sane e rappresentavano alcune delle
regioni autonome più forti dell'Italia meridionale alla vigilia
dell'arrivo dei Normanni.

La fine del dominio longobardo nel sud Italia si tradusse nella fine del
governo autonomo della regione. Nell'XI secolo, i Normanni arrivarono e
iniziarono a prendere il sopravvento in Italia meridionale. Quando i
normanni presero il principato di Salerno, diedero fine all'ultimo
caposaldo longobardo e al governo autonomo delle regioni.

## Sicilia bizantina e Sud Italia

La presa dell'Italia da parte di Bisanzio si rafforzò durante il VII,
VIII e IX secolo. I Bizantini dovettero ristrutturare il loro controllo
sui restanti possedimenti nella penisola italiana dopo l'invasione
longobarda della regione. Gli anni tra l'876 e il 1000 furono turbolenti
a causa di problemi di successione ed incursioni dei musulmani, che
aggravarono internamente le divisioni. Questo condusse alla caduta della
Sicilia bizantina poiché l'isola divenne dominazione dei governanti
musulmani, legati all'Africa Settentrionale. Il caos, che persistette
nella maggior parte dell'Italia, culminò con l'arrivo dei Normanni.
L'effetto della Conquista Normanna dell'Italia bizantina portò alla
separazione dal cuore bizantino. Ciò portò al definitivo declino della
cultura bizantina e della sua influenza in Italia.

Alla fine del VII secolo, le regioni bizantine dell'Italia avevano
attraversato un intero secolo di tumulti. In seguito alle invasioni
longobarde, i Bizantini militarizzarono i loro territori rimasti,
rivolgendo le terre all'ambito militare e consegnandole all'Esarca di
Ravenna ed ai suoi duchi. Ciò fu realizzato a livello locale e
regionale, con la fase finale costituita dall'istituzione di roccaforti
militari. [^3] Con l'inclusione di clerici e artisti orientali in tutto
il regno d'Italia, piuttosto che solo a Roma, l'influenza bizantina
crebbe dopo che i Longobardi furono formalmente riconosciuti nel 680.
Otto dei nove pontefici che sedettero in San Pietro tra il 676 e il 715
furono greci, siriani o siciliani. L'imperatore cercò l'aiuto del papa
poiché da costui dipendeva la stabilità politica e religiosa. Poiché ciò
significava autorità imperiale a Roma, Roma godette di ulteriore
prestigio grazie a questa associazione. La resistenza contro i
Longobardi ebbe successo e fu ottenuta ponendo il potere nelle mani
delle élite locali delle unità di guarnigione imperiali. Le minacce
degli Arabi, dei Bulgari e degli Slavi indebolirono l'impero, rendendo
il ruolo degli esarchi imperiali meno importante. La conversione dei
Longobardi da barbari e cattolici romanizzati indebolì la fedeltà
all'impero. [^4]

Il Ducato di Napoli includeva le coste della Baia di Napoli e le isole,
così come l'entroterra, Terra di Lavoro e le città di Sorrento, Amalfi e
Gaeta. Le sue istituzioni seguivano il modello tradizionale italiano,
con potere e ricchezza concentrati in capo ad un'élite a base militare.
La fedeltà di Napoli all'impero era più solida rispetto a quella delle
province settentrionali. La necessità dell'aiuto imperiale era dovuta ai
suoi rapporti marittimi con l'oriente e al bisogno di protezione
imperiale contro la minaccia, sempre presente, dei Longobardi di
Benevento. La caduta di Ravenna nel 751 ebbe un limitato impatto sul
ducato poiché era caduto sotto l'autorità degli *strateghi* della
Sicilia. L'invasione araba della Sicilia nell'827 fu il punto di svolta
nel distaccamento di Napoli dall'impero. Nell'835, il Duca Andrea
impiegò mercenari musulmani per combattere il Principe Sicardo di
Benevento (833-839), e nell'842 e 843 aiutò i Musulmani nella presa di
Messina, strappata all'impero. Questa alleanza rafforzò Napoli,
permettendole di firmare un trattato cruciale con i Longobardi nell'836.
Successivamente, per prevenire attacchi dalle roccaforti musulmane come
quella di Taranto, i napoletani consolidarono le loro relazioni con i
Saraceni. La presenza culturale ed economica di Bisanzio era enorme,
secondo le fonti, e includeva l'importazione di ceramica orientale.
Gaeta crebbe di importanza come sede di comunicazione con il Nord.
Occasionalmente operò in modo indipendente da Napoli e fu obbligata a
cambiare le sue politiche nei confronti dei Musulmani. Al Sud si trovava
la città non romana di Amalfi, che era popolata da rifugiati longobardi.
Essa costituì una base navale dall'VIII secolo, e fu utilizzata nelle
guerre contro Longobardi, Franchi ed Arabi. Dopo un'incursione del
Principe Sicardo di Benevento nell'839, Amalfi ottenne l'indipendenza da
Napoli sotto i suoi stessi capi. Nonostante il fatto che il versante
greco non fosse forte come quello di Napoli e che la sua politica estera
fosse indipendente dall'impero, le sue relazioni commerciali con
l'oriente divennero sempre più importanti. [^5]

'Calabria' era il nome dato ad una provincia civile tardo romana che
confinava con la Terra d'Otranto. Il territorio imperiale affrontò una
crisi nella metà del VII secolo, con la dispersione e la disgregazione
del governo civile quando i duchi di Benevento si impadronirono di vaste
regioni. Tutto ciò ad una riorganizzazione istituzionale nella fine del
VII secolo. A causa dell'immigrazione dalla Grecia e dalla Sicilia,
questo periodo segnò una svolta nell'ellenizzazione di entrambe le aree.
Dalla storia scritta, poco si sa del ducato durante questo periodo di
tempo. La posizione del ducato divenne più chiara solo dopo che Niceforo
Il Foca conquistò la Calabria longobarda nell'885-886. [^6]

In contrasto con lo sconvolgimento evidente nella maggior parte delle
aree bizantine della penisola italiana, la Sicilia occupò una posizione
preminente all'interno dei piani imperiali a partire dal VII secolo.
L'isola siciliana venne alla ribalta come base navale per contrastare le
avanzate musulmane provenienti dal Nord Africa. Intorno al 690,
Giustiniano III entrò nel programma di Giustiniano. I suoi *strateghi*
vennero a governare sui territori imperiali dell'Italia meridionale e,
dopo la caduta del governo degli esarchi nel 751, egli divenne una
figura chiave nelle negoziazioni con i Franchi, i Longobardi ed il
papato. L'influsso di ufficiali e soldati orientali velocizzò il
processo di ellenizzazione. L'imperatore Leone III fu in grado di
aumentare l'importanza economica, politica e militare dell'isola. La
Sicilia era una delle regioni trasferite all'autorità patriarcale di
Costantinopoli. A causa di ciò, gli elementi latini sparirono e il
processo di ellenizzazione si rinforzò. Tuttavia, nell\'VIII secolo, i
disordini erano in aumento. Una ragione di ciò fu la recessione
dell'economia. Il crescente numero di incursioni arabe ebbe un impatto
dannoso sulla prosperità dell'isola.[^7]

La Sicilia, a differenza delle sue controparti continentali come
Ravenna, Roma e Napoli, mancava di una base di potere centrale e di una
élite militare indipendente. Di conseguenza, la risposta della
popolazione agli sconvolgimenti degli anni attorno all'820 fu varia e,
per alcuni aspetti, passiva. Un esercito in gran parte arabo sbarcò nel
porto occidentale di Mazara nel giugno dell'827 e subito dopo sconfisse
lo *stratega* bizantino Platone. Dopo aver conquistato Palermo nell'831,
Cefalù nell'857 ed Enna nell'859, gli Arabi espansero gradualmente la
loro influenza sull'isola. La disgrazia critica si verificò quando la
capitale Siracusa crollò dopo un assedio di nove mesi, e la popolazione
della città fu massacrata. [^8]

Lo status di Bisanzio in Italia era cambiato drammaticamente nel corso
dei due secoli, da una posizione precaria nel 680 all'orlo di una nuova
era di potere ed influenza alla fine del IX secolo. Il ruolo imperiale
tradizionale funzionava solo con l'ausilio di un meccanismo coerente di
ellenizzazione della Sicilia e dei relativi ducati di Calabria e
Otranto. Tuttavia, in ogni regione, gli sviluppi furono modellati da una
decentralizzazione che iniziò nel VII secolo, e le pratiche ed
istituzioni distintive, più spesso romane che strettamente bizantine,
rimasero influenti. La distruzione causata dalle incursioni arabe e dai
fallimenti politici e militari dei Franchi, rafforzarono lo status di
Bisanzio. La riconquista della maggior parte del territorio longobardo
in Puglia, Calabria e Lucania, incluse Bari e Taranto, riprese nell'876
e nell'880, quando iniziò un nuovo periodo di dominazione bizantina nel
Sud Italia. [^9]

Attorno all'anno 900, si registrò un decisivo cambiamento in termini di
sicurezza e indipendenza del Mezzogiorno dalle potenze esterne. Questa
transizione ebbe luogo per tre principali motivazioni. La rinascita
dell'influenza bizantina nel tardo IX secolo, sotto il governatorato di
Niceforo Il Foca intorno all'880, fu la più notevole. I Bizantini
avevano riconquistato la maggior parte della Calabria settentrionale e
consolidato il loro controllo nella Puglia meridionale. La seconda
ragione fu che le aree dell'Italia meridionale non sotto il governo di
Bisanzio erano più stabili. La terza che, successivamente alla conquista
araba di Taormina - la più grande roccaforte bizantina in Sicilia, nel
902 - il leader arabo Ibrahim 'Abd-Allah morì, ponendo fine a qualsiasi
avanzata araba in Sicilia. Il sistema dell'Italia settentrionale rimase
largamente in uno stato di equilibrio dal 900 in poi. Il problema
principale per il governo bizantino in Calabria e Puglia dopo il 915 fu
la disillusione locale.[^10] Mentre c'erano avanzate e passi indietro
tra Bizantini e Longobardi, i Bizantini furono in grado di mantenere la
maggior parte del territorio che avevano bonificato negli anni attorno
all'880. Diversamente dalle autonome fazioni nel Sud Italia, Bisanzio
era il potere dominante. Avevano preoccupazioni più urgenti in Asia
Minore, dunque la protezione dei loro possedimenti italiani fu lasciata
ai locali. Poiché né i Longobardi né i Bizantini riuscirono ad
effettuare invasioni permanenti, il Sud rimase per lo più fermo. [^11]

Amalfi, Napoli e Gaeta, i tre ducati al largo della costa occidentale,
erano molto diversi dai territori longobardi. Le economie di questi tre
ducati erano basate sul commercio. Amalfi era la più influente delle tre
città costiere del Meridione. Nel IX e agli inizi del X secolo, si
astennero dal confronto militare con gli Arabi poiché il commercio era
molto importante per loro. In certe occasioni, aiutarono anche gli
Arabi. A causa della loro prossimità ai territori longobardi, questi tre
territori erano quasi sempre sotto il patrocinio dell'Impero
Bizantino.[^12] Negli anni 980 e 990 gli attacchi arabi ricominciarono.
Queste incursioni musulmane raggiunsero la Puglia. Secondo la leggenda,
il Principe Guaimario III accolse un gruppo di pellegrini dalla
Normandia dopo questa serie di incursioni. Egli gli consentì di restare
poiché fu impressionato dalla loro prodezza militare, e questo segnò
l'inizio della presenza normanna nel Meridione d'Italia.[^13]

I Normanni lasciarono molte delle infrastrutture bizantine quando
conquistarono per la prima volta l'Italia meridionale. Alle chiese
greche fu permesso di continuare le loro attività religiose. Nei
territori, i Normanni incontrarono un'Italia bizantina con una
combinazione di influenze latine e bizantine. L'influsso dei nuovi
arrivati dal nord in Calabria e Sicilia ebbe un effetto più dirompente
nel Sud Italia, cosicché le influenze elleniche furono gradualmente
soffocate. La fine delle relazioni tra Italia bizantina e il cuore
bizantino danneggiò la cultura bizantina. Questo si verificò
gradualmente perché i Normanni non avevano una strategia per sradicare
l'influenza bizantina; piuttosto, ciò avvenne come conseguenza della
loro invasione.[^14]

## La Sicilia islamica

Dopo la morte del profeta Maometto nel 632, l'*umma* musulmana iniziò la
sua campagna per diffondere sia il messaggio dell'Islam che per
conquistare terre. Nel 731, gli Arabi avevano raggiunto con successo la
penisola iberica spostandosi verso ovest dall'Egitto attraverso il
Maghreb e conquistando gran parte del territorio. A questo punto, gli
Arabi controllavano la maggior parte del Nord Africa, se non addirittura
tutto. Verso gli inizi del IX secolo (III secolo islamico), tutte le
terre conquistate furono unite e diventarono un impero sotto un'autorità
unica, universalmente accettata. Mentre ogni terra era ancora governata
dai suoi singoli governanti, tutti avevano concordato di servire il
califfo e ogni decisione importante, inclusa la guerra, doveva ricevere
prima la sua benedizione. Tuttavia, la nazione islamica o *umma* era sia
politicamente che religiosamente divisa con molti che consideravano il
califfo a Baghdad non più il legittimo sovrano.[^15] Questo causò la
divisione e la separazione dell'*umma* in base alle proprie credenze
religiose interne. Da ultimo, questo portò molti di questi territori a
nominare i propri califfi e a giurare fedeltà a loro piuttosto che a
quello di Baghdad.

## Verso l'invasione

Nel Medioevo, dall'VIII al XII secolo, la Sicilia era vista come un
ambito possesso dell'Islam e non era estranea ad invasioni e conquiste.
La sua posizione nel Mar Mediterraneo era vista come strategica e fu
ricercata da molte civiltà durante il periodo classico ed il Medioevo.
Durante il IX secolo, gli Aghlabidi (una dinastia di principi arabi che
governavano la provincia dell'Ifriqiya) gettarono lo sguardo sulla
Sicilia. Durante questo periodo, la provincia governata dagli Aghlabidi
incontrò una serie di problemi domestici, inclusa una violenta
insurrezione.[^16] Nonostante questa insurrezione fosse stata repressa
dai principi, questa creò un sentimento di residuale risentimento verso
i regnanti tra le fazioni dell'esercito. Di questo sentimento di
crescente risentimento molti approfittarono, compresi i Berberi che
sentivano come ci fossero delle evidenti disuguaglianze sociali ed
economiche tra governanti e governati.

Nell'827 Ziyat Allah fu contattato da Eufemio, un ammiraglio canaglia
nell'Impero Bizantino, che gli disse che le forze bizantine tenevano in
ostaggio alcuni soldati arabi. Se questo fosse stato vero, avrebbe
portato alla violazione del trattato di pace che Aghlabidi e Bizantini
avevano sottoscritto. L'unico problema era che Ziyat Allah avrebbe
dovuto aiutare Eufemio a rovesciare i suoi nemici all'interno delle
forze bizantine. Una volta presentatagli questa idea, egli dovette
tenere a mente la serie di problemi locali che gli si verificavano
intorno, specialmente il sentimento di risentimento verso l'élite della
società. Tuttavia capì che impegnarsi in una guerra con i bizantini
avrebbe aiutato a spostare l'attenzione dalla sfilza di problemi interni
in corso che lo riguardavano. Ziyat Allah capì anche che la Sicilia
avrebbe portato a nuove eccitanti prospettive, tra le quali un rinnovato
successo commerciale ed iniziative militari. Invadendo la Sicilia,
avrebbe dato all'esercito un po' di lavoro da fare e lo avrebbe tenuto
lontano dalla ribellione che stava crescendo. Tenendo tutto questo a
mente, Ziyat Allah decise di invadere l'isola.

## L'invasione

La Sicilia era pesantemente presidiata e considerata un possedimento
prezioso dai suoi governanti del tempo, dunque era comprensibile che
l'invasione incontrasse una forte resistenza. Infatti, all'inizio, le
forze musulmane persero la maggior parte delle battaglie che avevano
combattuto. Tuttavia, quando entrarono in battaglia, furono in grado di
ricucire le persistenti differenze, che portarono Costantinopoli ad
inviare rinforzi per aiutare gli Arabi ad invadere la Sicilia. Senza
questi rinforzi, la loro conquista non sarebbe stata soddisfacente come
fu in realtà. In sintesi, il dissenso interno all'Impero Bizantino giocò
un ruolo importante nella conquista araba della Sicilia. Durante
l'invasione vi erano differenze decisamente visibili sia
nell'indipendenza che nella leadership all'interno degli eserciti.
Queste differenze avrebbero portato ad un rapporto teso tra i musulmani
in Sicilia e quelli nell'Africa Settentrionale. La morte era spesso
comune in queste conquiste e molti comandanti militari perirono in
battaglia. Quando avveniva, l'esercito selezionava i loro successori,
che non sempre erano graditi ai leader in Nord Africa. Questa pratica
divenne un punto di contesa tra i due gruppi. Se un comandante militare
era scelto e mandato dai leader dell'Africa, c'era la possibilità che
questi venisse respinto, il che dimostra il crescente pensiero
indipendente tra le truppe.

Durante l'invasione della Sicilia, le truppe musulmane riuscirono a
conquistare territori che costituivano punti cruciali per l'Impero
Bizantino, il che portò alla loro vittoria finale. La prima città chiave
che i musulmani riuscirono a conquistare fu Palermo. La presa di Palermo
portò alla costituzione di una capitale musulmana in Sicilia e la sua
vicinanza all'oceano aiutò a diventare col tempo un centro urbano,
insieme agli altri centri musulmani già presenti. Un'altra città chiave
che i musulmani riuscirono a conquistare fu Castrogiovanni. Questa città
era il luogo in cui si trovava il quartier generale bizantino. Una volta
che fu catturata, le armate musulmane si spinsero verso est, in un
percorso che portò, alla fine, alla caduta della Sicilia bizantina.

## La Sicilia musulmana

Vi era un divario crescente tra i musulmani che vivevano in Sicilia e i
governanti nella provincia di Ifriqiya. Molti gruppi provarono a trarre
vantaggio da ciò, inclusi i Fatimidi. I Fatimidi erano un gruppo di
sciiti che sosteneva di essere discendente da Fatima e Ali. Essi
chiedevano riforme economiche, sociali e religiose e affrontarono le
preoccupazioni relative al governo di Aghalbid.[^17] Comprendendo il
clima politico in cui si trovavano, essi furono in grado di utilizzare
la corruzione e gli abusi di potere degli Aghlabidi a loro vantaggio e a
soffocare l'ultimo tentativo di riforma degli Aghlabidi.

Una volta che furono spinti al potere, i Fatamidi riuscirono a mantenere
la conquista della jihad Aghlabida-Siciliana e ad usarla a loro
vantaggio. Furono anche in grado di manipolare l'uso della jihad per
soddisfare i loro interessi. Riuscirono in tre modi. Poiché i Fatamidi
governavano un'area a maggioranza sunnita, essi erano abbastanza
consapevoli da dare credito al califfo sunnita ogni volta che vi fosse
una vittoria musulmana in Sicilia. Avevano anche lodato i musulmani
siciliani e promesso di continuare a supportarli nella loro campagna in
Sicilia. Questo fece sì che i musulmani siciliani fossero soddisfatti,
il che permise ai Fatamidi di restare al potere. Alla fine fecero
appello ai siciliani per la loro campagna anti-Aghlabidi. In tal modo,
questo permise ai musulmani siciliani di vedere che i Fatimidi fossero
oppositori dei precedenti governanti, il che aiutò i Fatamidi a
stabilire un califfato sciita. Sebbene il loro governo non fosse
illegittimo, esso ebbe un impatto sulla comunità musulmana siciliana,
che in risposta tenne elezioni per selezionare i propri governanti.

Nel 912 i siciliani musulmani fecero ciò quando elessero Ibn Qurhub come
loro governante. Ibn Qurhub fu inizialmente titubante nell'accettare la
posizione di governo e lo fece solo quando ricevette pieno supporto sia
dai Fatamidi che dagli Aghlabidi. Durante il suo governo, egli razziò le
città città cristiane e creò anche tensioni tra i Fatamidi e gli
Aghlabidi giurando fedeltà al califfo di Baghdad. Questo conflitto
provocò la sua morte nel 914.

Durante il periodo Kalbid in Sicilia (948-1053), i Musulmani riuscirono
a portare a termine una campagna di jihad e questo fornì una certa
stabilità sociale e politica. Durante questo periodo ci sono prove di
uno spostamento dell'attenzione da una campagna jihadista ad un sostegno
attivo per la cultura e l'apprendimento. Questo è evidente dalle opere
siciliane di giurisprudenza islamica che aiutarono a consolidare il
legame dell'isola con il Nord Africa. Vi erano anche opere incentrate
sulla lingua araba e sui suoi sottocampi, aprendo la possibilità agli
studi linguistici. Ciò portò anche il campo della poesia ad entrare
rapidamente.

Dopo questa crescita e questa stabilità iniziò un declino con il governo
di Jafar Ibn Yusuf nel 1014. Durante il suo governo, il suo stesso
fratello si ribellò con l'aiuto di schiavi e Berberi, il che portò
all'espulsione di tutti i Berberi dall'isola. Circolavano voci di
cattiva condotta intorno a Ibn Yusuf e, vedendo il caos che ne seguì
durante questo regno, i principi Zirid decisero che fosse l'occasione
per strappare il controllo ai Fatimidi.[^18] Sotto il loro regno, la
Sicilia riuscì a prosperare ancora una volta. I principi Ziridi
aiutarono a portare prestigio militare e politico sia in Sicilia che
nella loro corte. Essi permisero inoltre una coesistenza e
interdipendenza tra la provincia e la madrepatria, che non costituiva
un'opzione per altri governi. Governando la Sicilia, diedero anche ampie
opportunità di ricchezza in termini sia di terre che si risorse fornite.
Questo aprì nuove strade e rotte commerciali che consentì di guadagnare
più capitale.

## Ultimi giorni di Sicilia araba

Gli Arabi contribuirono molto alla formazione della Sicilia e, grazie a
loro, l'isola divenne potente a quel tempo. Gli Arabi vennero in Sicilia
e, all'inizio, vi era una grande prosperità ed una relativamente
pacifica convivenza con altre religioni e gruppi etnici. I Normanni
iniziarono campagne di destabilizzazione e trassero vantaggio dalle
crepe politiche che erano apparse nel mondo musulmano. Queste strategie
ebbero un effetto squilibrante e gli facilitarono la conquista
dell'isola durante i trent'anni di brutali campagne.

Gli Arabi portarono le loro innovazioni e la loro conoscenza in Sicilia
e queste plasmarono un'era di prospera pace. L'isola fu completamente
conquistata dagli Arabi nel IX secolo e, con l'eccezione degna di note
della popolazione cristiana ortodossa nella parte nordorientale
dell'isola, molti siciliani si convertirono all'Islam. Proprio come i
Mori - gli Arabi che conquistarono la Spagna - essi introdussero una
tradizione intellettuale in Sicilia.

La Sicilia sotto gli Arabi assistette ad una crescente influenza della
cultura islamica, che proveniva da Qayrawān (una città dell'odierna
Tunisia). Gli Arabi, che divennero la maggioranza in Sicilia, vollero
diffondere la propria religione anche all'interno del popolo e del
governo. Il loro controllo dei porti marini fu fondamentale per la
comunicazione ed il commercio. Essi giocarono un ruolo vitale nella
prosperità economica della Sicilia.

La divisione ed il risentimento tra cristiani e autorità musulmane
sarebbero ritornati alla ribalta. Per prima cosa, i Bizantini fallirono
molte volte nella riconquista della Sicilia, grazie a molte vittorie
militari degli Arabi su di loro. Da ultimo, tuttavia, i cristiani
divennero di nuovo la maggioranza ed i musulmani una comunità in
declino. Le ostilità con l'Impero Bizantino erano dispendiose e ciò
aiuta a capire perché l'isola riuscì ad essere conquistata di nuovo
nell'XI secolo, questa volta da cristiani europei dell'occidente.

Gli Arabi musulmani che governarono in Sicilia per due secoli avrebbero
perso il controllo dell'isola a causa di un gruppo di signori della
guerra provenienti dalla Normandia. I Normanni erano abili soldati di
religione cristiana e avrebbero promosso la diffusione della loro
religione durante la presa di controllo delle rotte commerciali e le
comunicazioni che erano state sotto il controllo musulmano. Quando i
Normanni vennero a dominare l'isola, tuttavia, una popolazione musulmana
di lingua araba sarebbe continuata ad esistere sull'isola fino al 1220,
quando l'Imperatore Federico II la esiliò in una colonia a Lucera,
nell\'odierna Puglia.

## Conclusioni

Ognuna delle tre società trattate in questo saggio ebbe un significativo
impatto sulla Sicilia e sull'Italia meridionale prima dell'arrivo dei
Normanni. I Longobardi riuscirono a creare una roccaforte sull'isola ed
anche a vincere una guerra civile, seppur temporaneamente, che portò poi
ad un ampliamento della popolazione araba nella regione. I Longobardi
riuscirono inoltre a far fiorire alcune zone durante il loro controllo.
I Bizantini, dall'altro lato, ebbero un enorme impatto sulla cultura
siciliana, il che non dovrebbe sorprendere dato che governarono l'area
per un lungo periodo di tempo. Uno dei più importanti rapporti creati al
tempo fu quello tra Impero Bizantino e papato. Questo rapporto aiutò i
Bizantini con le invasioni da parte di altri imperi, su cui il papa fu
in grado di sviluppare una maggiore influenza. I Bizantini
militarizzarono inoltre i loro territori - inclusa la Sicilia - creando
un'isola molto più forte. Gli Arabi, poi, lasciarono un'importante
eredità alla Sicilia portando con loro, tra le altre cose, un ricco
patrimonio culturale ed intellettuale - una tradizione che incluse arte,
architettura, poesia, lingua ed anche tecniche agricole, la popolazione
musulmana, ma anche fiorenti studi di poesia e lingua.

In conclusione, quando i Normanni arrivarono in Sicilia e nel Sud
Italia, ebbero la fortuna di poter attingere dall'esperienza e dalla
conoscenza che erano venute prima di loro, mentre davano origine ad un
nuovo stato in paesaggio diversificato e multiculturale.

<hr>

[^1]: Thomas S. Brown, "Byzantine Italy (680-876)," in *The Cambridge
    History of the Byzantine Empire C.500-1492*, ed. Johnathan Shepard,
    433--64 (Cambridge, Eng.: Cambridge University Press, 2008).

[^2]: Barbara M. Kreutz, *Before the Normans: Southern Italy in the
    Ninth and Tenth Centuries* (Philadelphia, PA: University of
    Pennsylvania Press, 1996).

[^3]: Brown, "Byzantine Italy," 433.

[^4]: Ibid., 436-37.

[^5]: Ibid., 457-59.

[^6]: Ibid., 459-60.

[^7]: Ibid., 460-62.

[^8]: Ibid., 462.

[^9]: Ibid., 463-64.

[^10]: Graham A. Loud, "Byzantium and Southern Italy (876-1000)," in
    *The Cambridge History of the Byzantine Empire c.500-1492*,
    (Cambridge, Eng.: Cambridge University Press, 2009): 560-63.

[^11]: Ibid., 564-66.

[^12]: Ibid., 577-79.

[^13]: Ibid.," 581-82.

[^14]: Graham A. Loud, \"Byzantine Italy and the Normans,\"
    *Byzantinische Forschungen* 13 (1988): 215-33.

[^15]: William Granara, *Narrating Muslim Sicily: War and Peace in the
    Medieval Mediterranean World* (London: I. B. Tauris, 2019), pp. 4-5.

[^16]: Ibid., p. 5.

[^17]: Ibid., p. 15.

[^18]: Ibid., p. 30.
