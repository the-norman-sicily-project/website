---
title: "La Conquista Normanna dell'Italia meridionale e della Sicilia"
date: 2021-09-01T17:17:46+04:00
draft: false
noshowdate: true
noshowpager: true
---

## I. I primi incontri dei Normanni nell'Italia meridionale
*di Gary Rodriguez*

I Normanni furono un popolo coraggioso discendente dagli Scandinavi.[^1]
Si stanziarono nel territorio conosciuto come Normandia, che corrisponde
all'odierna Francia settentrionale. I Normanni che giunsero nell'Italia
meridionale ed in Sicilia furono mossi da molteplici ragioni. La prima
fu il grave sovraffollamento in Normandia, che rendeva difficile
lasciare una corretta eredità della terra se si avessero più figli, come
nel caso di Tancredi d'Altavilla, [^2] che aveva 12 figli, tra cui
Ruggero e Roberto. La promessa di lavoro, terra e ricchezza portò molti
in Normandia. Uno dei primi Normanni degni di nota che giunse in
Normandia fu Riccardo, conosciuto anche come Rodolfo. Egli ebbe
l'opportunità di conoscere Papa Benedetto VIII, che stava cercando di
sbarazzarsi dell\'influenza bizantina nell\'Italia meridionale. Riccardo
e le sue forze avrebbero attaccato la Puglia bizantina, e la notizia
della sua campagna si diffuse e portò i Normanni nell\'Italia
meridionale. Questa storia è stata registrata da due storici vicini al
tempo, uno è il monaco borgognone Radulf Glaber e il cronista francese,
Adhemar di Chabannes.[^3]

Oltre al lavoro mercenario e alla promessa di ricchezza, un\'altra cosa
che portò i Normanni nell\'Italia meridionale furono i pellegrinaggi
religiosi a Roma o nella stessa Terra Santa. Uno di questi racconti,
documentato da fonti primarie, descrive in dettaglio la storia di 40
pellegrini normanni di ritorno da Gerusalemme. Al loro ritorno in
Normandia si fermarono a Salerno, in cui erano in corso ostilità tra la
città italiana e le forze musulmane che chiedevano tributi. I Normanni
semplicemente chiesero armi e cavalli e cambiarono le sorti della
battaglia, difendendo le forze musulmane in modo energico e competente.
Quelli di Salerno chiesero persino se i Normanni sarebbero rimasti a
proteggerli, ma i riluttanti Normanni vollero far rientro in patria,
essendo stati ben ricompensati per i loro sforzi. [^4]

I fratelli maggiori Altavilla iniziarono a farsi un nome a metà degli
anni 1030 come mercenari del principe di Capua, tuttavia non trovarono
la loro paga adeguata. Ciò li condusse a prestare i loro servigi a
Guaimario di Salerno.[^5] Questo fu solo l'inizio. La famiglia degli
Altavilla avrebbe giocato un importante ruolo nella conquista
dell'Italia meridionale.

## II. La Guerra Normanna
*di Brian Schnell*

I Normanni hanno un trascorso molto interessante in Sicilia. Iniziando
la loro carriera come un esercito a pagamento, alla fine arrivarono a
dominare la regione, comprendendo le rotte commerciali di fondamentale
importanza nel Mar Mediterraneo. Gradualmente fecero grandi passi avanti
per promuovere i loro interessi all'interno della regione. Come? Secondo
*Guerra nel Mediterraneo normanno* di Giorgio Theotokis, lo fecero
attraverso l'impiego di tre strategie.

La prima fu di usare le numerose tecniche a loro disposizione. La
seconda fu di utilizzare truppe musulmane provenienti dalla Sicilia,
uomini che probabilmente avevano acquisito una notevole esperienza
servendo i Bizantini. E la terza fu di usare la loro flotta di navi in
continua evoluzione.

Durante i primi tempi, i Normanni che si impegnarono nella campagna in
Sicilia furono in grande svantaggio. L'ostacolo più grande che
affrontarono fu la mancanza di una base operativa principale. Un altro
problema che affrontarono fu quello dei numeri; avevano poche truppe.
Originariamente, queste non erano preoccupazioni significative poiché i
Normanni erano mercenari a pagamento, che giuravano fedeltà a chi li
avesse pagati di più. Inizialmente unendosi ai Bizantini nelle loro
conquiste in Sicilia agli inizi dell'XI secolo, i loro alloggi furono
probabilmente curati e il loro numero ridotto fu bilanciato dal resto
dell'esercito bizantino. Ciò permise loro un posto nella Guardia
Varangiana bizantina.

Sebbene le fonti non ci diano un quadro chiaro delle ostilità queste
suggeriscono che i Normanni fossero formidabili guerrieri. Nel periodo
tra la Battaglia di Canne del 1018 e l'intera spedizione bizantina in
Sicilia del 1038, i Normanni promossero e vinsero due assedi contro
Capua, nel 1024, e Napoli, nel 1027. Risulta interessante notare che,
nonostante queste vittorie gli valsero una base permanente, essi
continuarono a lavorare come mercenari per chiunque potesse
pagarli[^6][^7]

Una volta che i Normanni passarono da mercenari a conquistatori,
crearono una base territoriale attraverso le loro tecniche di battaglia
avanzate e modulari. Secondo Guglielmo di Puglia, i Normanni fondarono
una base operativa nella città fortificata di Melfi, Basilicata, e nelle
regioni di Puglia e Campania nel 1041. Guglielmo di Puglia non ci ha
fornito una ricostruzione evento per evento della battaglia per la
città, ma quello che ci è stato riferito è il conto approssimato dei
soldati su ogni fronte. Per i Normanni loro erano "circa cinquecento
forti" e i loro nemici, truppe italiane locali, circa sessanta mila.
Eppure, nonostante questo incredibile scarto, i Normanni furono in grado
di ottenere una vittoria e prendere il controllo della città. [^8]

Questo è il primo dei molti esempi di come i Normanni avrebbero vinto
battaglie nonostante fossero in grave inferiorità numerica. Questo può
essere attribuito all'avanzata abilità militare e alle tecniche che
avevano originariamente collocato i Normanni nella Guardia Varangiana
dell'esercito bizantino. La battaglia di Castrogiovanni del 1061 è forse
uno dei migliori esempi di ciò. Roberto il Guiscardo aveva guidato circa
un migliaio di soldati (il numero preciso è disputato data
l'inattendibilità delle figure medievali), mentre i musulmani contavano
circa quindicimila cavalieri e centomila fanti. Attraverso tecniche che
saranno descritte nel prosieguo, i Normanni riuscirono a sferrare un
attacco che, pur non essendo una vittoria definitiva, respinse
l'esercito musulmanto nel castello di Castrogiovanni. Ciò li lasciò con
circa diecimila vittime complessive, che fornirono un'enorme spinta
morale alla piccola banda dei Normanni.[^9]

Vi erano, stranamente, benefici dall'avere un numero più ristretto di
soldati. Ad esempio, ciò riduceva la quantità di risorse necessarie -
come il cibo. Rendeva inoltre facile la sostituzione di soldati che non
erano più con il battaglione. Il movimento era più veloce e più
efficiente. Se si ha un numero ristretto di soldati, diventa più
semplice nutrirli. Questo vuol dire che il numero di risorse necessarie
era significativamente ridotto e qualunque cosa avessero, questa potesse
bastare. Il numero ristretto rendeva anche abbastanza facile sostituire
coloro che morivano di malattia o in battaglia, chi veniva lasciato a
guardia della città e chi disertava.[^10] Questo era semplice da
realizzare poiché i Normanni avrebbero accolto chiunque fosse stato
disposto ad unirsi a loro.[^11] Da ultimo, muovere trecento uomini in
territorio nemico sarebbe stato più rapido rispetto al muoverne migliaia
o decine di migliaia nello stesso territorio.

Forse la più importante delle tecniche che i Normanni portarono in
Sicilia mentre conquistavano lentamente l'isola fu l'incorporazione
della cavalleria nelle loro formazioni di battaglia. L'implementazione
della cavalleria permise ai Normanni di creare formazioni più efficaci e
di distinguersi dagli altri gruppi di soldati disordinati.

Le prime tecniche di uso della cavalleria degne di nota furono quelle
della battaglia di Olivento. Essa ebbe luogo nella regione Puglia nel
1041. Di fronte ad una battaglia in cui sarebbero stati in inferiorità
numerica forse di nove ad uno rispetto all'esercito bizantino, numerose
bande di Normanni presero una decisione. Si sarebbero uniti sotto il
controllo di Umfredo d'Altavilla, che si sarebbe unito a suo fratello
Drogone d'Altavilla, e ai Normanni beneventani. Sotto Umfredo servirono
Geraldo di Buonalbergo, Riccardo di Aversa e Roberto il Guiscardo.
Questa unione dei diversi gruppi di Normanni ha aumentato il loro numero
tra i millecento e i duemila soldati e cavalieri. [^12]

Avere la cavalleria rendeva semplice scomporre l'esercito in tre
divisioni. Due cavallerie sporgenti in avanti sui lati e una fila di
lancieri intervallati da cavalieri smontati in mezzo. La divisione della
cavalleria di sinistra era comandata da Roberto il Guiscardo e quella di
destra da Riccardo di Aversa. La divisione centrale era comandata da
Umfredo d'Altavilla. Ciò creò una più larga formazione che probabilmente
diede ai Bizantini l'impressione che ci fossero più Normanni sul campo
di quanti ce ne fossero in realtà.[^13]

Una volta iniziata la battaglia, le unità di cavalleria attraversarono
mentre iniziarono ad accerchiare ed attaccare l'esercito bizantino.
Questo condusse ad un'importante vittoria e ad una dimostrazione di
quanto efficace possa essere una carica pesante se combinata con
l'incisività di un battaglione normanno. Secondo Theotokis"

*\...La chiave della vittoria sta nell'uso della loro tradizionale
carica di cavalleria pesante contro un esercito di fanteria
eterogeneo... il che dimostra anche che un'unità di fanteria
pesantemente armata, ben addestrata e disciplinata non può
resistere/repellere un attacco di cavalleria pesante sostenuto a meno
che non sia essa stessa supportata da unità di arcieri e cavalleria*.
[^14]

Sulla base di ciò, può essere detto che gli attacchi di cavalleria
pesante dei Normanni furono così efficaci e potenti che ci sarebbero
voluti cavalleria, arcieri e fanteria per fermarne la carica. Il potere
assoluto di una carica di cavalleria fu uno dei pezzi chiave nel puzzle
della dominazione normanna.

L'altro pezzo chiave della Conquista Normanna della Sicilia furono le
loro tecniche modulari. I Normanni non si limitarono a semplici cariche
incrociate di cavalleria, furono sempre aperti a nuove tecniche o
adattamenti per migliorare l'efficienza. Uno dei momenti più importanti
in cui ciò può essere rilevato fu la battaglia di Castrogiovanni
nell'estate del 1061. Come detto precedentemente, i Normanni erano
significativamente in inferiorità numerica ma in qualche modo ottennero
una vittoria che sollevò loro il morale. Questa vittoria fu ottenuta
attraverso l'uso di tecniche modulari. Invece di allineare i soldati in
divisioni, Roberto il Guiscardo decise di dividere cavalleria e soldati
in onde, la prima guidata da Ruggero di Sicilia e la seconda da lui
stesso. Ancora una volta, questo portò i musulmani ad avere diecimila
vittime e a ritirarsi. [^15]

Un altro esempio di questo approccio può essere osservato nella
battaglia campale di Misilmeri nel 1068. Questa battaglia iniziò come
una missione di saccheggio nell'area di Palermo. Durante il saccheggio,
le forze della cavalleria di Ruggero si imbatterono in un grande
esercito misto di africani e siciliani che li aspettavano. Essi erano
già allineati nelle formazioni di battaglia. Ruggero se ne accorse prima
che le sue forze si avvicinassero e, rendendosi conto dell'inferiorità
numerica delle sue forze, si prese del tempo per riposizionare i suoi
uomini. Questo gli valse il vantaggio di un attacco a sorpresa che era
stato coordinato secondo le conoscenze pregresse. Le forze musulmane
subirono un'enorme perdita e quasi nessuno dei sopravvissuti potè
riportare notizie a Palermo. [^16]

Interessante notare che anche i Normanni, a volte, impiegavano soldati
musulmani che avevano servito i Bizantini, si dice che ne fecero un uso
significativamente efficace.

Furono in grado di utilizzare questi soldati come arcieri, nella
cavalleria leggera ed in varie forme di fanteria. Usando le tattiche
degli stessi bizantini contro di loro in combinazione con le tecniche e
l'armeria normanne preesistenti, essi resero molto più difficile ai
Bizantini contrattaccare poiché presero familiarità con le loro tattiche
militari. [^17]

Un altro sviluppo che contribuì a consolidare il controllo dei Normanni
sulla Sicilia fu la loro inclusione di una flotta navale. I Normanni,
avendo come antenati i vichinghi oceanici, avevano già nel sangue
abilità veliche e navali. Anche se impiegarono un po' di tempo per
riprendere il controllo, sapevano che avrebbero avuto bisogno di una
marina efficiente se avessero voluto mantenere il controllo della
Sicilia.

All'inizio i Normanni dovettero comandare navi mercantili per
traghettare i loro eserciti attraverso lo Stretto di Messina. Dopo il
loro arrivo, iniziarono a schierare lentamente la flotta. Ciò gli
permise di entrare nei porti e attaccare o controllare le navi
mercantili. Al loro apice, i Normanni avevano una flotta di quasi
quattrocento navi che trasportavano ottantamila soldati per numerosi
scopi. [^18]

Agli albori, i Normanni in Sicilia avrebbero dovuto fare uso di navi
mercantili chiamate *dromoni*. Essenzialmente queste grandi imbarcazioni
erano alimentate da due ponti di remi ed un paio di grandi vele. Questa
era la nave più comune nel Mediterraneo al tempo e, in quanto tale, fu
questa che i Normanni dovettero usare.[^19] Col passare del tempo, però,
il *dromone* si evolse nella bireme, che è ciò che Roberto il Guiscardo
e Ruggero di Sicilia avrebbero visto. La bireme era molto simile al
*dromone* tranne per il fatto che fosse significativamente più grande
(approssimativamente 31.25 metri di lunghezza per 4.4 metri di
larghezza), poteva contenere più marinai che potevano servire come
soldati ed attingeva ai progressi tecnologici come l'accoppiamento dei
remi del timone. Un altro progresso di cui i Normanni beneficiarono fu
l'inclusione di armi a bordo. Esempi di queste armi spesso includevano
uno sperone avvolto da una catena per speronare le altre navi e sifoni
per il fuoco greco per lanciare fiamme che erano montate su piattaforme
fortificate sul castello di prua della nave. [^20]

Durante il loro regno, i Normanni in seguito modificarono la bireme
nella loro nave simbolo, la galea. Con 39.5 metri di lunghezza e 4.6 di
larghezza, questo tipo di nave era anche più lunga della bireme. Al
posto del sistema del doppio ponte di remi, la galea aveva un singolo
ponte. I vogatori si sedevano due per panchina in venticinque file su
entrambi i lati della nave, nel sistema di remi di nuova invenzione
chiamato "*alla sensile*". Tuttavia, quando modificarono la bireme,
eliminarono i sifoni per il fuoco greco, sostituendoli con lanciatori di
proiettili più efficienti come la balista.

Vi furono numerosi vantaggi per queste navi modificate. La mancanza di
un ponte inferiore permetteva alle navi di trasportare più rifornimenti
e una più elevata quantità di bottino. Migliorarono anche la velocità e
la portata. Pertanto, i Normanni furono in grado di portare a compimento
gli attacchi rapidi a lungo raggio di cui avevano bisogno per tenere a
bada i loro nemici. [^21] Questa capacità fu necessaria per impedire ai
loro nemici di sferrare attacchi contro di loro. Quando la potenza di
queste navi divenne più nota, i Normanni furono percepiti da molti come
i nemici più formidabili nella regione.

In fin dei conti si può dire che i Normanni erano destinati a
conquistare la Sicilia. Fin dall'inizio furono abili in battaglia e
furono in grado di creare un'unità di élite sotto i Bizantini. Le loro
tattiche erano abbastanza avanzate ed efficienti, dalla modifica del
layout del campo di battaglia, all'uso di cariche di cavalleria contro i
bizantini ed altro. Si può anche asserire che la loro flotta di navi
fornisse un controllo effettivo sulla Sicilia. Avevano il controllo sia
della Sicilia che del suo mare.

## III\. Una breve cronologia della Conquista, 1060-1091
*di Gary Rodriguez*

I Normanni furono una spina nel fianco per i principi italiani e le
forze bizantine nel continente italiano. La famiglia Altavilla giocò un
ruolo fondamentale nel conflitto poiché Drogone, Umfredo, Ruggero e
Roberto furono leader delle forze normanne in tempi diversi. Il loro
successo non fu facile come lo era stato durante la pacificazione
dell'Italia; si scontrarono con Italiani, Bizantini e, nel 1053, con
Papa Leone IX e i suoi alleati germanici. Questa opposizione sarebbe
stata un catalizzatore per unificare le forze normanne divise. [^22]
Decimarono le forze combinate contro di loro e la famiglia Altavilla ne
uscì vittoriosa. "Goffredo Malaterra sostenne che all'indomani della
battaglia Leone li investì delle loro attuali terre, e di ciò che in
futuro avrebbero potuto conquistare in Calabria e Sicilia, da tenere
'come feudo ereditario da San Pietro'"[^23] Ciò li rese i legittimi
regnanti di queste terre nell'Italia meridionale e significava che
potessero continuare le loro conquiste senza l'interferenza papale e
concentrarsi sul compito da svolgere: liberare la Calabria dalle
resistenze bizantine.

Successivamente i Normanni continuarono a pacificare l'Italia
meridionale, Papa Nicola II proclamò Roberto il Guiscardo 'futuro Duca
di Sicilia' nel 1059. Ciò gettò le basi e sostanzialmente diede la
benedizione di Dio ai normanni per liberare la Sicilia dalle forze
musulmane kalbite che la governavano. I Normanni a questo punto non
erano esperti combattenti navali ma potevano fare affidamento sui loro
sudditi conquistati, che avevano esperienza in scontri navali in vari
contesti culturali.[^24] L'invasione iniziò nel 1061, quando Ruggero
portò "270 cavalieri in 13 navi attraverso lo stretto nella prima ondata
e poi 166 nella seconda, nel tentativo di prendere Messina e assicurare
il trasporto del resto dell'esercito dall'altra costa calabrese. [^25]
Questo offrì ai Normanni un punto di appoggio in Sicilia e consentì la
consegna di rinforzi e rifornimenti ove fosse stato necessario. Ruggero
e le sue forze si trasferirono nella loro città bersaglio, Messina; era
vicino al luogo di arrivo e costituiva un'importante posizione
strategica. Ruggero e le sue forze avrebbero preso la città e ciò
avrebbe garantito viaggi sicuri per le truppe che viaggiavano tra la
terraferma e la Sicilia. [^26]

Successivamente, la principale forza di invasione fu in grado di
sbarcare. Si stima che la forza contenesse circa 1000 cavalieri e 1000
fanti. Ruggero avrebbe marciato con le sue fotze sulla Sicilia, in
direzione ovest verso la città di Castrogiovanni, che avrebbe consentito
loro il controllo del centro dell'isola. [^27] Le forze arabo-musulmane
si nascondevano al sicuro nelle loro roccaforti. Così, di conseguenza,
Ruggero e le sue forze lavorarono per tirarli fuori dai nascondigli
operando incursioni lungo la strada di Castrogiovanni. La strategia ebbe
successo e gli inflisse pesanti perdite. Detto ciò, il momento non fu
favorevole poiché la stagione della campagna era quasi finita e i
Normanni dovettero ritirarsi e fortificarsi. [^28] La conquista fu
sospesa fino al 1063 quando le forze musulmane aumentarono il loro
numero e pianificarono un contrattacco per respingere gli invasori. Si
scontrarono nella battaglia di Cerami, da cui le forze Normanne uscirono
vittoriose dopo aver affermato di aver visto San Martino di Tours, santo
vissuto nel IV secolo ed ex soldato, il quale gli fu di ispirazione sul
campo di battaglia. [^29] Sugli anni successivi le fonti sono
relativamente poche. Secondo Theotokis,

Abbiamo davvero poche informazioni su ciò che accadde in Sicilia nei
quattro anni successivi agli eventi di Cerami, il che suggerisce o che
Ruggero avesse soltanto poche truppe a disposizione, a causa dei
conflitti civili in Puglia e Calabria, oppure che i musulmani stessero
mettendo su una resistenza all'espansione normanna. Ciò nonostante, ci
viene detto che Ruggero mantenne la pressione sui musulmani, soprattutto
lungo la costa nord verso la 'Capitale'. [^30]

La battaglia successiva combattuta contro i musulmani di cui si parla
nelle fonti è la battaglia campale di Misilmeri del 1068. Essa fu una
battaglia di imboscata ed una grande vittoria per i Normanni; sebbene in
inferiorità numerica, furono in grado di difendersi dalle forze
musulmane facendo leva sul fattore sorpresa.[^31] Dopo l'importante
assedio di Bari, l'ultima fortezza bizantina del continente, tra il 1068
e il 1071, la successiva grande battaglia fu probabilmente la più
importante dell'intera conquista - l'assedio di Palermo. Usando sia le
navi che l'esperienza acquisita durante la campagna sul continente, i
Normanni assediarono la città dalla terra e dal mare per 5 mesi fino a
quando gli abitanti della città si arresero nel gennaio 1072. Ruggero e
le sue forze entrarono a Palermo scalando le mura e forzando la resa
delle forze musulmane, a condizione che potessero praticare la loro
religione senza interferenze.[^32] Secondo Theotokis, dopo la caduta di
Palermo, "i Musulmani smisero di offrire ai Normanni la possibilità di
una battaglia campale e si rinchiusero nelle loro città e nei loro
castelli pesantemente fortificati, nel 1072 l'espansione normanna si
trascinò per altri 20 anni." [^33] Graham Loud asserì anche che vi
fossero molteplici ragioni per il prolungato conflitto. Ciò includeva il
fatto che una volta il Duca Roberto avesse preso accordi con suo
fratello in merito ai piani per la Sicilia, se ne andò con la maggior
parte delle sue forze, lasciando suo fratello, Ruggero, gravemente a
corto di uomini. Ad aggravare il problema fu che Roberto avrebbe
chiamato suo fratello per il supporto militare, distraendo truppe dalla
campagna siciliana. [^34] Dopo essere tornato dall'Italia continentale,
Ruggero fece buoni progressi nella presa dei territori dell'isola,
includendo la fortezza di Trapani nel 1077, Castronovo nel 1078 e
Taormina nel 1079, ciò fu fondamentale per dargli il controllo delle
aree chiave dell'isola. [^35] L'offensiva normanna riprese davvero nel
1086 quando Ruggero iniziò a sterminare le ultime forze musulmane
dell'isola, culminando nella resa di Noto, l'ultimo insediamento
musulmano della Sicilia.[^36] Anche se impiegò 31 anni della sua vita,
Ruggero aveva finalmente sconfitto l'ultima resistenza musulmana
dell'isola.

## IV\. La perdita dell'Africa Settentrionale
*di Bobby Ammiano*

La perdita dell'Africa Settentrionale sotto re Guglielmo I di Sicilia
nel 1160 fu un colpo grosso per i Normanni e diede inizio ad un lento
declino del controllo normanno nel Mediterraneo centrale. Tuttavia, il
problema iniziò nel nord Africa anni prima che Guglielmo I fosse
regnante dei Normanni. Ruggero II placò una rivolta nell'Africa
Settentrionale prendendo in ostaggio lo sceicco Abu I-Hasan al-Furrayani
nel 1148 e mettendo al potere suo figlio Umar ibn Abi I-Hasan
al-Furrayani in modo tale da poterlo controllare. Tuttavia, questa
tattica funzionò soltanto per un breve tempo. al-Furrayani iniziò una
rivolta a Sfax e cominciò ad uccidere cristiani nella città il 25
febbraio 1156.[^37] Sfortunatamente Guglielmo I ereditò questo problema
da suo padre, e non fu responsabile di quanto fosse accaduto
precedentemente nella regione. Tuttavia, questo non lo fermò dal
rispondere alla minaccia. La sua risposta fu uccidere al-Furrayani, il
che non diede fine alla ribellione musulmana. Sortì l'effetto opposto.
Questo alimentò un fuoco che stava già ardendo. al-Furrayani fu visto
come un martire dopo essere stato ucciso da Guglielmo e le rivolte
contro il dominio normanno iniziarono a prendere piede in tutta la
regione. Iniziarono scontro tra Musulmani e Normanni. Abd al-Mu'min, un
signore almohade del Maghrib, iniziò ad assediare la città di Tunisi il
13 luglio 1159. Cominciò con 100,000 truppe ed una flotta di 70 navi,
convincendo presto i Normanni ad arrendersi. Il successivo obiettivo di
Abd al-Mu'min era Mahdiyah, dove era arrivato il 5 agosto. Mahdiyah
aveva una forza normanna di 3,000 cavalieri. [^38] Entrambi questi
numeri, secondo Stanton, furono molto probabilmente gonfiati, dunque
l'esatto numero è ancora sconosciuto. Tuttavia, i Normanni furono
completamente tagliati fuori e sconfitti su tutti i fronti, sia per
terra che per mare. La flotta normanna inviata per rafforzare le truppe
di terra fu sconfitta, all'insaputa della guarnigione normanna. La
guarnigione resistette per altri quattro lunghi mesi, esaurendo tutte le
provviste, e si arrese ad Abd al-Mu'min. Secondo i rapporti, i Normanni
iniziarono a mangiare i loro cavalli una volta che ebbero finito le loro
razioni. Abd al-Mu'min entrò nella città di Mahdiyah il 2 gennaio
1160.[^39] Il dominio del Regno di Sicilia sull'Africa Settentrionale
era ufficialmente finito. I Normanni persero il controllo sulla costa
settentrionale del Mediterraneo centrale. Questo fu l'inizio della fine
della dinastia Altavilla in Sicilia e nel sud Italia. Perdendo il
controllo del Mediterraneo, iniziarono in futuro a perdere altri
territori.

## V. La guerra di Guglielmo II contro l'Egitto e l'Impero Bizantino
*di Bobby Ammiano*

Guglielmo I morì di dissenteria e febbre terzana nel maggio 1166. Lasciò
al suo erede, Guglielmo II, un impero più debole e povero di quello che
lui stesso aveva ereditato. [^40] Gli storici considerano Guglielmo I un
regnante terribile, chiamandolo "Guglielmo il Cattivo". Tuttavia,
secondo Stanton, si potrebbe facilmente dire lo stesso di suo figlio
Guglielmo II, che chiama "Guglielmo il Peggiore". Nonostante lui sia più
apprezzato del padre, entrambe le loro politiche portarono al crollo
dell'Impero normanno in Sicilia. Guglielmo II aveva soltanto 13 anni
quando suo padre m0rì, lasciando sua madre, la Regina Margherita,
reggente fin quando non fosse stato abbastanza grande. Ciò, tuttavia,
portò a dei problemi sia interni che esterni. I problemi interni
riguardavano l'intento di Margherita di centralizzare l'amministrazione
statale: sfortunatamente questo condusse a frodi e corruzione commesse
dalle persone che la regina aveva nominato. I problemi esterni
riguardavano l'intento di Federico Barbarossa di Germania di invadere
l'Italia una volta appreso della morte di Guglielmo I. Tuttavia, egli
non riuscì mai nell'invasione a causa della dissenteria che colpì il suo
esercito prima dell'invasione, costringendolo a ritirarsi.[^41] Ad ogni
modo, una volta che Guglielmo II ascese ufficialmente al trono, passò
all'offensiva tentando di conquistare territorio per i Normanni. Il suo
primo 0biettivo fu l'Egitto. L'Africa Settentrionale era stata
ufficialmente persa sotto Guglielmo I nel 1160. Tuttavia, questa nuova
invasione pianificata iniziò nel 1174, tempo presumibilmente necessario
per radunare una forza combattente abbastanza robusta. La forza
d'invasione aveva 200 navi (36 trasporti, 40 con provviste e 6 con
rifornimenti bellici), così come 50,000 fanti e 1,500 cavalieri.
L'obiettivo era Alessandria, in cui arrivarono il 28 luglio 1174.[^42]
Ad ogni modo, i cittadini di Alessandria seppero dell'imminente
invasione e riuscirono a resistere fino a quando Saladino, famoso
sultano d'Egitto, venne a difendere la città. L'invasione fu un completo
e totale fallimento. Tancredi di Lecce fece un pessimo lavoro
nell'organizzazione delle truppe e i Normanni furono respinti da
Saladino e dalle sue forze in mare. Guglielmo II, non prendendo parte in
realtà a queste conquiste, non conobbe i rapporti completi su di esse e
lanciò un nuovo tentativo di invasione nel 1177. Questa volta fu un
successo. Fecero anche un tentativo di razzia ad Alessandria, ma la
abbandonarono per ragioni sconosciute. [^43]

Le successive serie di conquiste che Guglielmo intraprese costituirono
il tentativo di conquista dell'Impero Bizantino. Questo sforzo contribuì
a porre fine alla potenza navale normanna nel Mediterraneo. I piani
iniziarono nel 1185, a seguito di conflitti interni alla stessa
Bisanzio. Mentre si preparava per l'invasione, l'esercito normanno era
composto approssimativamente da 300-400 navi, 80,000 soldati e 5,000
cavalieri. Questa armata approdò nella città di Durazzo il 24 giugno
1185 e quest'ultima immediatamente si arrese. [^44] I Normanni
arrivarono poi alla città murata della capitale macedone; la città
riuscì a resistere per un po', prima di essere sopraffatta. I civili
all'interno della città furono massacrati, circa settemila furono
uccisi. [^45] Tuttavia, i Bizantini iniziarono a contrattaccare. I
Bizantini affrontarono le forze siciliane nello Strimone, vicino
Anfipoli, e sconfissero con successo i Normanni, uccidendoli o
catturandoli quasi tutti. La successiva sconfitta normanna fu vicino
alla capitale. Quando Tancredi di lecce provò ad attaccare
Costantinopoli, lo stretto del Bosforo fu bloccato da una flotta
bizantina di 100 galee. Non riuscirono mai a superare il blocco, dunque
salparono per tornare a casa. [^46] Complessivamente, nonostante i
Normanni avessero ottenuto alcuni successi in battaglia sia in Egitto
che a Bizanzio, fallirono nella conquista di qualsiasi nuovo territorio.
Le campagne ebbero inoltre un costo significativo, poiché sprecarono
manodopera e risorse militari in sforzi che non portarono ad alcun
guadagno. Guglielmo II alla fine morì e, in assenza di un erede
nominato, Tancredi di Lecce prese il trono e fu incoronato re. Come suo
padre prima di lui, Guglielmo II lasciò al suo successore uno stato più
povero e più debole rispetto a quello che egli stesso aveva ereditato.

## VI. La Fine della Dinastia e l'Ascesa di Enrico VI di Germania
*di Bobby Ammiano*

Entro l'anno 1194, la Dinastia Altavilla dell'Italia Meridionale e della
Sicilia ebbe ufficialmente fine. Essa fu conquistata e sostituita dalla
Casa degli Hohenstaufen di Germania. Enrico VI si incoronò Re di Sicilia
il giorno di Natale nel 1194. Dunque, cosa portò alla caduta dei
Normanni? Secondo Stanton, fu la loro incapacità di mantenere la
supremazia navale che era stata dimostrata da Ruggero II. Gli eredi di
Ruggero II si erano allontanati dalla formula che aveva reso lui
vittorioso.[^47] Dopo la morte di Guglielmo II di Sicilia, Tancredi di
Lecce, che era figlio illegittimo del Duca Ruggero di Puglia, fu
incoronato Re di Sicilia nel 1189. A causa delle perdite di territori
nei tempi dei suoi predecessori, Tancredi non poté fare affidamento
sulle tradizionali obblighi feudali per fornire al suo esercito
attrezzature e manodopera. Dovette attingere al tesoro della corona, che
era stato sempre più diminuito nel tempo a causa delle spese
sconsiderate dei suoi predecessori.[^48] Il privilegio del luglio 1191
di Tancredi su Gaeta ridusse la quota di navi da due a uno. L'acquisto
di fedeltà in fin dei conti costituisce uno dei motivi per cui la marina
fu così compromessa. Non poté mantenere la flotta.[^49] Enrico VI di
Germania iniziò a conquistare territori in Italia con poca o nessuna
resistenza normanna. Essi erano incapaci di impedire ai germanici di
invadere. L'imperatore Enrico VI fu alla fine incoronato Re di Sicilia
nel Natale del 1194 all'interno della cattedrale di Palermo. I Normanni
furono incapaci di evitare ciò a causa delle loro precedenti concessioni
e perdite dei territori. [^50] Nonostante la Dinastia degli Altavilla
fosse ufficialmente finita, i successi furono ripetuti sotto la nuova
casa degli Hohenstaufen. Enrico VI morì nel 1197, solamente due anni più
tardi essersi autodichiarato re di Sicilia. Il suo successore, Federico
II, era il nipote di Ruggero II. Federico II riportò il sangue normanno
nel Regno di Sicilia. A differenza dei successori di Ruggero II,
Federico II migliorò la supremazia navale sul Mediterraneo ancora una
volta, seguendo le tradizioni normanne che avevano portato loro potere e
ricchezza. [^51]

<hr>

[^1]: Graham Loud, *Age of Robert Guiscard: Southern Italy and the
    Northern Conquest* *Età di Roberto il Guiscardo: l'Italia
    meridionale e la Conquista Normanna* (New York: Routledge, 2016),
    83.

[^2]: Ibid., 84-85.

[^3]: Ibid., 62-64.

[^4]: Ibid., 60-61 and 66.

[^5]: Ibid., 75.

[^6]: Giorgios Theotokis, ed., *Guerra nel Mediterraneo normanno*
    (Woodbridge, Eng,: Boydell, 2020), 14.

[^7]: Ibid., 16.

[^8]: Ibid.

[^9]: Ibid., 21-22.

[^10]: Ibid., 29.

[^11]: Ibid., 49.

[^12]: Ibid., 18.

[^13]: Ibid.

[^14]: Ibid., 20.

[^15]: Ibid., 21-22.

[^16]: Ibid., 22.

[^17]: Ibid., 79.

[^18]: Ibid., 190.

[^19]: Georgios Theotokis, *"*L'invasione normanna in Sicilia,
    1061-1072: Numeri e azioni tattiche militari, \"La guerra nella
    storia 17 (2010): 185.

[^20]: Ibid., 185-86.

[^21]: Ibid., 186.

[^22]: Loud, *Age of Robert Guiscard,* 117-19.

[^23]: Ibid., 120.

[^24]: Theotokis, "L'invasione normanna in Sicilia," 389-90.

[^25]: Ibid., 391.

[^26]: Ibid.

[^27]: Ibid., 393.

[^28]: Ibid., 393-94.

[^29]: Ibid., 396.

[^30]: Ibid., 397.

[^31]: Ibid.

[^32]: Ibid.

[^33]: Ibid,,400-401.

[^34]: Loud, *Age of Robert Guiscard,* 164-67.

[^35]: Ibid., 167-68.

[^36]: Ibid., 172.

[^37]: Charles Stanton, *Operazioni Navali Normanne nel Mediterraneo*
    (Woodbridge, Suffolk, UK; Rochester, NY, USA: Boydell & Brewer,
    2011), 136.

[^38]: Ibid., 136-37.

[^39]: Ibid., 139-40.

[^40]: Ibid., 143.

[^41]: Ibid., 144-45.

[^42]: Ibid., 146-47.

[^43]: Ibid., 147-48.

[^44]: Ibid., 151-52.

[^45]: Ibid., 153.

[^46]: Ibid., 155.

[^47]: Ibid., 128.

[^48]: Ibid., 161.

[^49]: Ibid., 172-73.

[^50]: Ibid., 213.

[^51]: Ibid., 213-14.
