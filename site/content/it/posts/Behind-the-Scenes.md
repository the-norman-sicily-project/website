---
date: 2020-03-06T14:07:58-05:00
title: "Il dietro le quinte di Ally: Rebranding & Riprogettazione del sito web"
draft: false
tags: ["Ally", "website", "design", "social media"]
---

Avrete notato che il sito *The Norman Sicily Project* sia stato recentemente sottoposto a numerosi cambiamenti. Nei mesi passati abbiamo lavorato alla creazione di una nuova interfaccia per il sito. Ecco un piccolo dietro le quinte di come è avvenuto tutto.

## Cominciando dall'inizio...

La prima cosa che si dovrebbe avere nella riprogettazione di un sito è un obiettivo. Cosa si vuole dal nuovo sito? Cosa può essere migliorato del sito corrente? Per il Norman Sicily Project volevamo migliore accessibilità e una migliore interfaccia. Questi miglioramenti avrebbero portato attività al sito e avrebbero aiutato gli utenti ad apprendere sul passato normanno della Sicilia, il che rappresenta il principale obiettivo del progetto.
Ecco alcuni dei feedback che abbiamo utilizzato per apportare cambiamenti al sito:
- Rendi il sito più semplice
- Rendi il sito più accessibile
- Rendi il sito più accattivante
- Rendilo compatibile con i devices mobili
- Permetti il contatto tra gli utenti ed il team di lavoro
- Migliora l'integrazione dei dati

## Cosa è successo?

Ancor prima dell'inizio della riprogettazione del sito, avevamo bisogno di un piccolo rebranding. Il progetto aveva bisogno di un nuovo logo riconoscibile. Per fare ciò, abbiamo stilizzato un'immagine di un mosaico di un leone realizzata durante il periodo storico di cui ci occupiamo, aggiungendo il contorno della Sicilia sullo sfondo.

Abbiamo accresciuto la nostra presenza sui social postando settimanalmente su Instagram, Facebook e X. Abbiamo aggiunto anche un blog al sito.
Guardando ad un sito con tanti dati quale il sito del Norman Sicily Project, può risultare semplice dimenticare che ci siano dietro persone che lavorano duramente per rendere tutto quanto possibile. Si spera che questo blog possa permettere ai visitatori di leggere ed imparare dalle esperienze vissute da coloro che stanno dietro al progetto.

Ora per la riprogettazione del sito - questa è stata la parte più impegnativa del rebrand. Facendo tesoro dei feedback sopra menzionati, abbiamo speso circa un mese facendo mockups su Photoshop. La prima cosa che abbiamo dovuto fare è stata decidere il tema - quali colori e caratteri utilizzare? I colori e caratteri scelti sarebbero stati bene insieme? Queste decisioni sembrano così semplici ma in realtà hanno richiesto del tempo. Per i primi mockups lo sfondo del sito era stato preso direttamente dal logo. Esso risultava essere leggermente scuro, il che non aiutava l'accessibilità. Da lì, abbiamo provato una varietà di tonalità più chiare fino alla scelta finale del classico bianco. Il nuovo sito utilizza due caratteri, uno a tema ed uno semplice. Il carattere dall'aspetto medievale è stato scelto in ossequio al periodo di tempo che il progetto copre. Per rendere il corpo principale del sito più chiaro e di facile lettura abbiamo scelto un carattere semplice per il paragrafo di testo.

I nuovi design delle pagine rendono la navigazione estremamente semplice. Le schede nella barra dei menu in alto indicano chiaramente il contenuto di ciascuna pagina. Abbiamo eliminato alcune pagine, come Chattels, che avrebbero complicato l'esperienza dell'utente sul sito. Abbiamo combinato le pagine Analisi, Risorse e Saggi. Queste sono state unificate in una nuova grande pagina Risorse contenente praticamente tutte le informazioni che non sono incluse nelle altre pagine del sito. Abbiamo aggiunto una pagina Contatti con un form che permette a tutti di comunicare con noi. Questa ha costituito un'aggiunta molto importante per il recepimento di preziose informazioni da fonti non accademiche.

È molto soddisfacente guardare al sito conoscendo tutto ciò che vi è contenuto. Ogni piccolo cambiamento ha fatto un'enorme differenza ed il sito ha adesso un'atmosfera completamente diversa. Risulta molto più facile accedere a tutte le informazioni e rendersi conto di quanto il Norman Sicily Project abbia da offrire. Grazie per la lettura!
