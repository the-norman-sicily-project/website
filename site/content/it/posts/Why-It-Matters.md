---
date: 2020-03-06T14:07:58-05:00
title: "Perché secondo Ally The Norman Sicily Project è importante"
draft: false
tags: ["Ally", "history", "research"]
---

Per tutto il tempo in cui ho lavorato per *The Norman Sicily Project*, ho avuto l'opportunità di cimentarmi nell'apprendimento di nozioni da così tante aree di studio che mai avrei pensato di sperimentare altrimenti. Recentemente ho lavorato per confermare l'esistenza di chiese durante il periodo normanno. In queste ultime settimane mi sono reso conto di come gli storici usino le fonti per le loro ricerche. Non avevo idea di quanto questo fosse difficile fino a quando io stesso non ho avuto modo di sperimentarlo. Ho dovuto farlo da solo. È estremamente difficoltoso trovare informazioni sui siti, dal momento che tutto proviene da fonti diverse, che sono spesso difficili da rintracciare o sono fonti in lingue diverse.

È stato fatto tantissimo lavoro per la realizzazione di *The Norman Sicily Project*, e questo è esattamente ciò che rende questo progetto così importante. *The Norman Sicily Project* permette a tutti di informarsi sul passato normanno della Sicilia riunendo tutte le informazioni in un unico posto. Le persone non dovranno più cercare attraverso innumerevoli fonti per conoscere la Sicilia normanna. Grazie a *The Norman Sicily Project*, chiunque può informarsi sui governanti della Sicilia normanna e le loro famiglie, sulla storia dei siti di tutta l'isola, sulla sostenibilità geologica dei siti e su molto altro.

Un altro enorme merito di *The Norman Sicily Project* è quello di permettere ai visitatori di contribuire nell'aggiunta di informazioni al progetto. Chiunque può mandare un messaggio tramite il nostro sito web ed informarci su nuovi dati o correzioni da apportare ai dati già presenti. Questo risulta particolarmente vantaggioso perché vi sono là fuori così tante informazioni che potremmo non averle trovate tutte da soli. Si può imparare davvero tanto dai cittadini e dalla gente del posto, andando oltre le fonti accademiche.

*The Norman Sicily Project* raccoglie tutto in un unico posto e rende possibile per chiunque informarsi sul passato normanno della Sicilia. C'è molto da sapere sulla storia dell'isola, e tanto è ancora da scoprire. *The Norman Sicily Project* sta lavorando duramente per documentare questa storia e renderla disponibile a tutti.
